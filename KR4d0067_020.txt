# -*- mode: mandoku-view; -*-
#+TITLE: 節孝集
#+DATE: 2015-08-24 23:52:40.317250
#+PROPERTY: ID KR4d0067
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0067_WYG_020-1a>¶
欽定四庫全書¶
　節孝集巻二十　　　　　　宋　徐積　撰¶
　　律詩三十二首¶
　　　答崔汝弼¶
忽對蒼髯叟誰吟老栁枝豈無解印日兼是省官時子¶
實安於命吾何戯以詩如能少施設亦可慰余思¶
　　　荅魏老(二首/)¶
滿面春風醉落暉滿頭紅艶帶花歸醉眠自有風流格¶
<pb:KR4d0067_WYG_020-1b>¶
不是無人為解衣¶
一片山中雲自飛葛巾有酒琴無徽陶公自是秋風客¶
不見黄花未肯歸¶
　　　答楊存中¶
出郭人來又喚詩七香官酒杏花枝我詩却恐春風惜¶
莫使春風度度知¶
　　　謝張先生出示鐵笛¶
南陽張老本仙才鐵笛其形亦怪哉遮莫片時吹便已¶
<pb:KR4d0067_WYG_020-2a>¶
鳳凰非獨待簫來¶
　　　上林殿院次公九首¶
身雖老矣心彌壯義必為之世所諳新著繡衣行殿内¶
又騎騘馬使淮南升堂避席非常禮就室迂身共燕談¶
更問熊熊與老老應咍稚女拜而參¶
一從搢笏垂紳後所至官曹不苟拘皓首積成髙世義¶
赤心傾在逆鱗書温如冬日人之望嚴載秋霜使者車¶
以愛以威無不濟恩從城市入田廬¶
<pb:KR4d0067_WYG_020-2b>¶
衰翁大半白髭鬚活到明年六十餘未死須為治河説¶
此生難就賑飢書西庵共坐諸僧榻南郭親逢大使車¶
記得偶同詩韻否淮東使者亦嗟歔¶
老身如坐白雲山人日登髙我自閒莫道此心無樂事¶
未知何日有愁顔月將寒影投書幌菊遣秋香過竹關¶
悔不醉時籬下卧和花和蘂一時攀¶
閉門老子卧遊山心去穿雲身自閒平地散仙曽有號¶
坐曹為吏亦何顔吟詩著屐都無齒探月開門更不關¶
<pb:KR4d0067_WYG_020-3a>¶
酒後愛逢花後發花枝好向醉中攀¶
老懐秋思各思山緑髪兒童事事閒感物但搔頭上雪¶
呼人莫笑鏡中顔籃輿自可來嘗酒芒屐猶能去渡闗¶
玉井有花髙百尺秦王宫女許誰攀¶
三歎枉教陪一唱詩仙争肯伴樵夫金刀刮盡塵埃氣¶
玉水洗成氷雪膚涸胃已慙搜思竭乾喉兼覺出羣麤¶
餘篇只等功成後留和棹歌㝷五湖¶
兩人外迹本相踈何故孤孤為病夫未報已慙公面目¶
<pb:KR4d0067_WYG_020-3b>¶
有情顧入我肌膚將身荷負嫌軀小引臂鐫鎔要骨麤¶
盡力吟哦吟不盡此時寒雨滿淮湖¶
林氏家藏萬帙書五船便可當五車别顧客舟施坐榻¶
更謀官舫作行厨寫時教子烘青竹讀處呼童捉蠧魚¶
悔不早知都借取終身挾䇿灌園蔬¶
　　　寄顧龍圖¶
龍圖莫怪白鬚翁依舊閒吟閒笑中未有梅花充信物¶
但將竹簡換詩筒子如行路真無巧我信居山養有功¶
<pb:KR4d0067_WYG_020-4a>¶
氣類相從應得士并州兼有傅元通¶
　　　寄張子中¶
時輩區區耳盡聾姓張夫子在關中孤松節操乖今俗¶
獨鳳文章得古風至寶却須三獻㨗病鸞終看一飛雄¶
儒家自是詩書將又况潜心郭令公(子中嘗慕汾/陽王之所為)¶
　　　過故鄉(并序/)¶
　　過故鄉美彭公也彭公以福州太守過於故鄉鄉¶
　　人父老喜而作是詩也盖學士大夫起自逺方羇¶
<pb:KR4d0067_WYG_020-4b>¶
　　旅仕宦處於中州皆東西南北之人也嵗月既久¶
　　即其所居求田問舍遂為中州人者多矣建安彭¶
　　公亦羇旅仕宦者也身在中州而日夜之心游乎¶
　　東南以其家世墳墓松楸桑梓先疇舊廬所親之¶
　　黨皆在閩中故也乃一日以右司移疾懇請便郡¶
　　朝廷不違其意即用為福州太守仍總兵鈐甌閩¶
　　郡縣皆在部中矣過家上冢得所願也盖先之以¶
　　掃除嚴之以齋戒思其所祭思其平生思其笑貌¶
<pb:KR4d0067_WYG_020-5a>¶
　　思其聲音思其所言思其所嗜内盡其心外盡其¶
　　物故祭之日必見其所祭者焉其形僾然如有所¶
　　視也其聲愾然如有所聞也自其門内至於疎屬¶
　　外姻故人父老各以其黨來㑹人神和矣盖公之¶
　　孝思弸積乎其中而至於壅閼堙塞鬱鬱而不得¶
　　洩者不知凡㡬何年矣廼一日豁然如有外物抉¶
　　而去之也公之所以自慰者不問其何如而可知¶
　　也於是二三父老酌酒而賀公曰重金疊組尊為¶
<pb:KR4d0067_WYG_020-5b>¶
　　将相髙牙大纛虎士如林前歌後舞窮極富貴君¶
　　子弗貴也君子之所貴者義也義無所病則君子¶
　　弗病矣公以明儒出仕所居必治内外號為稱職¶
　　心無不忠言無不直行無不正故不負於朝廷不¶
　　藏怒不匿怨不挾忿作威故無傷人無害義夫義¶
　　無所害人亦義之神亦義之神亦義之者報之以¶
　　義人亦義之者身受顯名故自黒頭至於白髪士¶
　　無異論而名義俱全以此還鄉鄉人之所以悦也¶
<pb:KR4d0067_WYG_020-6a>¶
　　若彭公者真可賀矣亦可歌也¶
不似嚴生乞會稽一身名義總無非何須佩印如金斗¶
若論還鄉勝錦衣行處眼前新事滿坐來門外故人稀¶
有時載酒㝷閭巷認得當年老父歸¶
　　　少年行¶
車馬朝遊去笙歌暮宴歸繡幃初睡起紅日上簾衣¶
　　　贈李通直¶
昨見君家父祖碑徳功俱茂節多竒初終義正今難有¶
<pb:KR4d0067_WYG_020-6b>¶
積累源深後可知但得名為騏驥子何須身到鳳凰池¶
其先付予皆良法隨所居官任設施¶
　　　寄范君錫¶
人事大難知悲歡與合離忽驚殘臘盡還憶去年時對¶
雪我無酒招沽子有詩春深相贈物花共緑楊枝¶
　　　寄崔汝弼(四首/)¶
黄艷花前白頷翁憶君詩思入霜風如今相去猶未逺¶
明年把酒望江東¶
<pb:KR4d0067_WYG_020-7a>¶
除却行吾義其他任自然胸中清水溜頷下白毛鮮别¶
我未逾月思君似隔年北軒翁在此曽醉菊花邉¶
　　　又¶
不見吾崔子南城兩度春應從湘水夢來就泮宫人壯¶
氣胸中舊衰毛頷下新明年六十六望子過淮濵¶
　　　又¶
數幅長沙紙慇勤為寫懐知公富情義念我老形骸處¶
世日無㡬歸耕計未諧若論身後事賤骨要深埋¶
<pb:KR4d0067_WYG_020-7b>¶
　　　寄裴守¶
髙麗亭下張帆日引首將心送畫船本恨無因到䕫國¶
誰知有夢向澶淵情逾舊物非徒爾義等髙山合使然¶
料得政成公事少冬温常在北堂前¶
　　　贈盧君常(并序/)¶
　　盧公病甚遣其弟來辭訣以詩贈之¶
人世情懐已索然幸無不義入黄泉不須永訣行相見¶
六十三翁能㡬年¶
<pb:KR4d0067_WYG_020-8a>¶
　　　君向瀟湘我向秦¶
我望秦關方整駕子如湘水欲登舟馬嘶山塢誰家宿¶
䌫繫江楓何處留壠上耕隨殘月去日邉㠶帶落霞収¶
灞陵古恨騷人意歌向樽前不易酬¶
　　　寄朱廣微¶
兩官本是好吟翁雲出山來鶴入籠記得僧軒閒坐否¶
無人到處水邊鴻¶
　　　答白雲之句(三首/)¶
<pb:KR4d0067_WYG_020-8b>¶
我是白雲雲是我自知雲我不須分時人若問山翁意¶
看取山頭一片雲¶
朝共白雲行暮共白雲歸眠時雲亦眠以雲為寢衣¶
白雲白雲常在身有時忽共白雲分君看天外逍遙物¶
便是山翁身上雲¶
　　　菊花¶
為汝花中開最孤詩翁何惜屢提壺却應有意酬青眼¶
渾似傾心向白鬚擊銅鉢時吟更好擲金錢後醉相娯¶
<pb:KR4d0067_WYG_020-9a>¶
楊妃只有黄裙在且問風霜留得無¶
　　　贈黄魯直¶
不見故人彌有情一見故人心眼明忘却問君船住處¶
夜來清夢遶西城¶
　¶
　¶
　¶
　¶
<pb:KR4d0067_WYG_020-9b>¶
　¶
　¶
　¶
　¶
　¶
　¶
　¶
　節孝集巻二十¶
